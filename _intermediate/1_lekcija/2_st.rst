
..
  Дискретне случајне променљиве
  reading

=========================================
Елементи математичке статистике и примене
=========================================


Подела и развој статистике
--------------------------



**У овој лекцији научићеш:**

- на које начине се може поделити статистика
- који су задаци одређених грана статистике
- како је текао развој статистике


**Статистику је могуће делити на основу више критеријума:**

1. Према циљу обраде података:
- **евиденциона статистика** - бави се прикупљањем, регистровањем и сређивањем података
- **статистика као научна метода** - поред прикупљања и сређивања података обухвата и њихову детаљну анализу

2. Према намени и врсти метода:
- **теоријска статистика** - бави се општим статистичким методама, објашњава их, доказује и усавршава; 
заснива се на теорији вероватноће 
- **примењена статистика** - поред општих метода, користе се и специфични методи за 
одређене дисциплине на које се примењује (психолошка, педагошка, здравствена, демографска...)

3. Према улози и основном задатку:
- **дескриптивна статистика** (статистика у ужем смислу) - њен задатак је скупљање података у смислену и 
сређену целину и опис тих података
- **математичка (индуктивна или инференцијална) статистика** - анализира и изводи закључке из података и 
уопштава резултате са узорка на популацију



.. figure:: ../../_images/applst.jpg
   :width: 450px   
   :align: center



**У развоју статистике можемо издвојити 4 етапе:**

1. **Прва коришћења статистике за потребе државе**

- Више од 3 000 година пре нове ере у старим цивилизацијама (Грчка, Рим, Египат, Кина) прикупљани су подаци о становништву и земљи ради војног и економског јачања државе. Познато је да се у Риму на сваких 5 година вршио такозвани *cenzus*, што је представљало попис становништва и имовине. Ова етапа траје све до 17. века, јер су се до тада вршиле врло једноставне операције на сакупљеним подацима.

2. **Немачка дескриптивна статистика и Школа политичке аритметике у Енглеској**

- Настале у 17. веку, имале су за циљ систематизовање података за боље вођење државе, као и научно сазнање на основу утврђивања законитости појава у друштву.

3. **Повезивање статистике и теорије вероватноће**

- У 19. веку белгијски статистичар и астроном Адолф Кетле, који се такође сматра оснивачем статистике, захтевао је да се теорија вероватноће примени у статистици како би се олакшало коришћење у великом броју наука и дисциплина. Том повезаношћу је дошло до развоја математичке статистике.

4. **Развој савремене статистике**

- У другој половини 20. века уз огроман напредак информационих технологија, савремена статистика посвећује све већу пажњу теорији узорака, статистичкој анализи, као и обради података коришћењем рачунара што је веома олакшало и подстакло све већи развој.


Задаци и питања за вежбу:
-------------------------


.. quizq:: 


   .. mchoice:: question21
      :correct: b
      :answer_a: Прикупљањем података
      :answer_b: Закључивањем на основу података
      :answer_c: Сређивањем и описом података
      :feedback_a: Нетачно
      :feedback_b: Тачно
      :feedback_c: Нетачно
      
      Чиме се бави математичка статистика?


.. quizq:: 


   .. mchoice:: question22
      :correct: c
      :answer_a: У 17. веку.
      :answer_b: У 18. веку.
      :answer_c: У 19. веку.
      :answer_d: У 20. веку.
      :feedback_a: Нетачно
      :feedback_b: Нетачно
      :feedback_c: Тачно
      :feedback_d: Нетачно

      У ком веку су први пут повезане статистика и теорија вероватноће?


.. quizq:: 


   .. mchoice:: question23
      :multiple_answers:
      :correct: a,c
      :answer_a: користи опште методе.
      :answer_b: бави се одређеним дисциплинама.
      :answer_c: заснива се на теорији вероватноће.
      :feedback_a: Тачно
      :feedback_b: Нетачно
      :feedback_c: Тачно

      Одреди тачне тврдње. Теоријска статистика:


