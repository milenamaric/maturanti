=========================================
Елементи математичке статистике и примене
=========================================

Појам статистике и њени елементи
~~~~~~~~~~~~~~~~~~~~~~~~~~~~~~~~


.. infonote::

   **Научићете**

   - шта је статистика и шта обухвата
   - шта су елементи математичке статистике
   - које су карактеристике статистике


**Математичка статистика** је грана примењене математике која се заснива на рачуну вероватноће. То је научна дисциплина која чињенице изражене у бројевима своди на опште закључке и истражује њихове узроке и последице. Реч статистика потиче од латинске речи *statisticus* што значи државни послови, јер *status* значи држава или стање. Појам статистика представља скуп научних метода које се баве квантитативном дескрипцијом, анализом и закључивањем о масовним појавама чија је основна карактеристика варијабилност. Математичка статистика подстиче правилно сакупљање, сређивање, анализирање и на крају представљање емпиријских података ради бољег разумевања обрасца неке појаве.

.. image:: ../../_images/statistika.jpg
  :width: 450px   
  :align: center 



**Статистика обухвата**:

- статистику у ужем смислу
- статистичку анализу
- статистичку теорију

.. image:: ../../_images/analiza.jpg
  :width: 450px   
  :align: center 



Елементи математичке статистике су:

1. *Популација (статистички скуп података)* - чине је сви чланови групе коју желимо да анализирамо (нпр. људи, објекти, животиње...); скуп мора бити хомоген што значи да чланови међусобно морају имати барем једно заједничко *обележје*, али не смеју бити потпуно исти. Обележја популације могу бити *квантитативна* и *квалитативна*.

2. *Узорак* - представља издвојени део популације на основу чије анализе долазимо до одређених закључака о самом полазном скупу и зато је важно да сваки узорак буде репрезентативан (да добро представља скуп из ког је изведен), да садржи оптималан број елемената за анализу, као и да буде објективан. 

.. image:: ../../_images/p&s.jpg
  :width: 450px   
  :align: center 



**Карактеристике статистике:**

- представља општу индуктивну научну методологију
- испитује облике и обрасце појава у маси случајева
- доприноси провери теорија и хипотеза

**Предности статистичке методе:**

- неутрална је и прецизна
- разноврсна је по начинима вршења истраживања
- подиже степен тачности математичких истраживања

**Недостаци статистичке методе:**

- није применљива на све области и није самостална (зависи од области у којој се примењује)
- сазнајни капацитет је прилично ограничен
- резултати не показују информације о индивидуалним случајевима


### Задаци и питања за вежбу:


*Питање:* Каква могу бити обележја популације? Изабери тачне одговоре.

1. Квалитативна
2. Квалификациона
3. Квантитативна

*Тачно:* 1, 3


*Питање:* Узорак мора бити:

1. што мањег обима
2. репрезентативан
3. субјективан

*Тачно:* 2


*Питање:* Пронађи тачне тврдње.

1. У статистици се користи тачно један одређен начин истраживања.
2. Статистички метод је индуктиван научни метод.
3. Статистика је применљива на све области.
4. Статистика повећава егзактност математичких истраживања.
5. Резултати статистичких истраживања нам говоре доста о појединачним случајевима.

*Тачно:* 2, 4


Ако желиш још мало да се упознаш са основама статистике => [link](https://www.youtube.com/watch?v=sxQaBpKfDRk).
